350

ac Episcopatus papiensis perpetui administratoris et almi Studii papiensis apostolico et
imperiali privilegiis cancellarii meritissimi. vicecancellarius specialiter deputatus, salutem et
reverentiam tam debitam quam devotam.

Etsi omnium pro scientie margarita capescenda insudantium virtus, exhigente iusticia.
dignis sit premiis decoranda, illi tamen qui in sacra Theologia, que est omnium mater atque
magistra et fidei fondamentum ac via certa ad vitam eternam, propria relinquentes et se
ipsos abnegantes per diversa mondi climata Studia rotaruntet in eis noctes persepe ducentes
insomnes, immensis laboribus et sudoribus bravium attigerunt, dignori sunt onore premiandi
et maiori reverentie dono decorandi. Cum itaque venerabilis religiosus et omni virtute lau-
dabilis dominus frater philipus de Muzano de Laude, Ordinis Heremitarum conventus sancti
Augustini papiensis expresse professus, post actus scolasticos per eum in variis Studiis fe-
liciter consummatos, deputatus fuerit ad legendum Sententias in conventu sancti Augustini
iamdicti, ipseque dominus frater Philipus in dicto conventu sancti Augustini huiusmodi Sen-
tentias. laudabiliter legerit et omnes alios actus scolasticos in Universitate papiensi exercendos
usque ad gradum magisterii feliciter consummaverit, ac sub singulis reverendis Patribus
sacre theologie Magistris huius alme Universitatis, in arduis questionibus in facultate Theo-
logie respondiderit. aliosque actus baclialariis pro forma legentibus incombentes laudabiliter
exercuerit et postmodum coram nobis per reverendos patres dominos magistros Antonium
de Candia Ordinis Carmelitarum decanum, magistrum Hernicum de Curte Ordinis Minorum,
magistrum Gunifortum de Vachinis Ordinis Servorum, magistrum Michaellem de Papia Or-
dinis Heremitarum sancti Augustini predicti, magistrum Galeaz de Papia Ordinis Heremitarum
sancti Augustini, magistrum Antonium de Ast Ordinis l-leremitarum sancti Augustini suprascripti,
magistrum Gometium ispanum Ordinis Minorum, magistrum Nicholaurn de Clericis Ordinis
Carmelitarum, magistrum Stefanum de Vercellis Ordinis sancti Benedicti, magistrum Alexan-
drum de Vitalibus, magistrum Iohannem Bertholameum de Valmacha Ordinis Heremitarum
sancti Augustini predicti, totum colegium magistrorum alme huius theologice facultatis, fa-
cientes in sacra Teologia magistros et doctores deputatos ad examina bachalariorum ad ma-
gisterium aspirancium, privatim et rigorose hodierna die examinatus fuerit, et idem dominus
frater philipus in examine ipso se taliter habuerit quod a nobis, convocata et congregata
in aula inagna palacii episcopalis papiensis prelatorum, doctorum et scholarium huius almi
gimnasii multitudine copiosa, pro negotio huiusmodi specialiter peragendO, et finito ac facto,
de nostri licentia, ut moris est, sermone per suprascriptum reverendum patrem dominum
magistrum Alexandrum, Ordinis et conventus iamdicti sancti Augustini professum, in sacra
Theologia doctorem consummatissimum‚ ab ipso domino fratre philipo in manibus nostris
prestito, ad sancta Dei Evangelia, manibus eius corporaliter tactis Scripturis, solito et debito
iuramento quod ex causa sui magisterii non excedet in expensis taxam Clementine secunde
de Magistris et quod servabit statuta eiusdem Universitatis et prout per alios magistros so-
litum est iurari, eundem dominum fratrem philipum, sic suis meritis exigentibus, magistrum
seu doctorem in sacra Theologia, auctoritate prefati reverendissimi et illustrissimi domini
domini Cardinalis et Administratoris apostolico et imperiali privilegiis Cancellarii meritis-
simi ut prefertur, communiti, qua fungimur in hac parte, hodie paulo ante constituimus et
creavimus, sibique cathedram magistralem ascendendi et in ea legendi, docendi, disputandi,
gloxandi, interpetrandi‚ questiones et dubia terminandi, ceterosque actus doctoreos in sacra
ipsa theologie scientia, hic et ubique locorum, exercendi et doctorum insignia deferendi aliis-
que conferendi, licentiam et facultatem concessimus, instrumento publico superinde confecto

